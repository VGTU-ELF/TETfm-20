[.text-center]
== 3D modeliavimas ir vizualizavimas

[.text-center]
==== Atliktų užduočių pristatymas


[.text-left]
=== Užsiėmimų užduotis nr. 1, paprasta detalė + AutoCAD

Sumodeliavimui pasirinkau realų objektą --
serverio _HPE ProLiant Gen8 DL360p_ „ausies“, skirtos tvirtinimui duomenų centro (DC) spintoje, „liežuvėlį“:

|====
    | Surinkta serverio tvirtinimo „ausis“   | Jos atsilenkiantis „liežuvėlis“

  ^.^a| image::https://user-images.githubusercontent.com/74717106/146909612-f11d2c99-7201-4e1a-996f-8a60ee2d2d0a.png[width=80%,link="https://www.ebay.com/itm/352395452329"]
  ^.^a| image::https://user-images.githubusercontent.com/74717106/146911576-b7af85d7-1da0-4ea1-bf4a-d6672688ff93.png[width=80%,link="https://server-shop.ua/assets/images/resources/871/quick-deploy-rail-system.pdf#page=2"]
|====

Tiksliau, tik „liežuvėlio“ priekinę, plokščiąją dalį su atlenkta „kepurėle“.

Užtrukau ilgokai, mat stengiausi itin tiksliai nukopijuoti šią detalės dalį:

* tiek visus, vos matomus briaunų suapvalinimus,
* tiek "_hp_" logotipą,
* tiek serverio modelio užrašo dydį ir šriftą.

Pastarąjį buvo nelengva atrasti, bet pagal „L“, „n“ ir „t“ raides Google pavyko aptikti pakankamai artimą šriftą "Futura SB".

Galiausiai buvo sunku apsispręsti, kaip modeliuoti logotipo ir užrašo dažus:

* logotipą iškėliau 0.01 mm virš solido, pakeičiau spalvą į juodą ir apjungiau su pastaruoju (spalva išliko);
* o užrašą formavau kaip atskirus solidus ant vadinamojo užrašinio lipduko/įdėtuko (atskiro solido, įpjauto į pagrindinį detalės solidą).

Kadangi detalė pasirodė pernelyg paprasta, dar padariau joje tris cilindrines įpjovas, kurių nėra tikroje detalėje, o jų briaunas nulyginau su _Chamfer_.

Renderinimui panaudojau apšvietimą pagal nutylėjimą ir _Full HD_ raišką. Išsaugojus keletą kadrų _PNG_ formatu, failų dydis gavosi apie 200 kiB:

|====
    | 181 kiB:   | 204 kiB:

  ^.^a| image::https://github.com/VGTU-ELF/TETfm-20/raw/main/Semestras-3/4-3D-modeliavimas-ir-vizualizavimas/laboratoriai-darbai/Saulius-Krasuckas/LD1-Temp0034.png[width=100%]
  ^.^a| image::https://github.com/VGTU-ELF/TETfm-20/raw/main/Semestras-3/4-3D-modeliavimas-ir-vizualizavimas/laboratoriai-darbai/Saulius-Krasuckas/LD1-Temp0033.png[width=100%]
|====


<<<

[.text-left]
=== Užsiėmimų užduotis nr. 2, scena

Šiai užduočiau labai buvo sunku pasirinkti sceną (turbūt dėl fantazijos trūkumo).

Galiausiai pasirinkau sumodeliuoti garažą ar bent jo dalį.

Suformavau dvi sienų dalis: betoninę ir mūrinę.
Taip pat padariau 20 cm nuolydį nuo tolimojo betoninio kampo iki artimojo mūrinio kampo.

image::https://github.com/VGTU-ELF/TETfm-20/raw/main/Semestras-3/4-3D-modeliavimas-ir-vizualizavimas/laboratoriai-darbai/Saulius-Krasuckas/LD2-gara%C5%BEas.png[width=100%]

Dėl atsilikimo nuo grafiko ir laiko stokos jame sukūriau tik:

* medines lentynas,
* elektros skydelio dėžę,
* du kabelius:
 ** storesnį, nusileidžiantį nuo lubų,
 ** ir plonesnį, einantį siena išilgai garažo,
* taip pat kėdę.

Tam, kad lentynų kairė pusė nekabotų ore, nubrėžiau truputį betoninės sienos.

Tačiau vėliau dėl vaizdumo jos solidą kairėje tam tikru kampu nupjoviau, kad atsidengtų daugiau lentynų:

image::https://user-images.githubusercontent.com/74717106/154049276-9da4955d-6626-4ba3-9901-4b815db26e92.png[width=100%]

Deja, renderinant AutoCAD kažkodėl nupaišo pilną, nenupjautą šią sieną.

Apšvietimą įrengiai pačiame paluby (~ 2400 mm. ir 2300 mm.), išilginėje patalpos ašyje.
Tai dvi lempos (taškiniai šaltiniai), kurias paskirsčiau kas trečdalį patalpos ilgio.
Lempų šviesumas -- 6000 cd.


<<<

