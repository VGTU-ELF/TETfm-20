## Telekomunikacijų ir paslaugų kokybės valdymas (ELKRM17205) v.012
### Pratybų užduotis

**Parengė:** doc. dr. Lukas Pavilanskas \
lukas.pavilanskas@ieee.org \
2021-02-04

#### 1. Darbo tikslas

Ištirti, įsisavinti ir išmokti analizuoti paketinių duomenų srautus ir jų charakteristikas.
Savarankiškai išanalizuoti, įvertinti jų tipus ir matematinius modelius.
Gebėti įvertinti paslaugų, susijusių su šių srautų charakteristikomis, kokybės rodiklius.

#### 2. Laukiami rezultatai

Skaitiškai, statistiškai ir grafiškai pateikti duomenų srautus charakterizuojantys rezultatai.
Pagrįsti ir priartinti matematiniai pateiktų srautų modeliai ir jiems taikytini QoS rodikliai.
**Apibendrintos išvados.**

#### 3. Pratybų užduotys

1. Nustatyti šaltinio ir paskirties mazgus.
   Juos sugrupuoti pagal srautus.
   Gautas mazgų grupes (ir srautus) charakterizuoti ir palyginti.
   
2. Nustatyti L4 protokolų sąsajas (angl. _port_),
   vyraujančius L1, L2, L3, L4 protokolus.
   Gautus rezultatus pateikti procentinėmis išraiškomis.
   Nustatyti OSI lygmenų hierarchinę statistiką.
   Gauti duomenys turi būti pateikti **lentelių pavidalu ir detaliai apibendrinti.**
   
3. Nustatyti skaitinėje (bitų) ir laikinėje ašyse antraščių ir naudingų duomenų ilgius.
   Susieti gautus duomenis tarpusavyje bei įvertinti perteklinę informaciją ir jos įtaką bendram srautui.
   Gauti rezultatai turi būti pateikti lentelių pavidalu juos apibendrinant.
   
4. Nustatyti ir išanalizuoti QoS parametrus (ToS, DiffServ, ...).
   **Gautus rezultatus apibendrinti.**
   
5. Nustatyti atskirų srauto dedamųjų paketų išsiuntimo, priėmimo, vėlinimo deviaciją.
   Matematinėmis ir statistinėmis priemonėmis įvertinti šių charakteristikų minimumus ir maksimumus bei nuokrypius.
   **Gautus rezultatus apibendrinti.**
   
6. Nustatyti atskirų srauto dedamųjų ir suminio srauto spartą.
   Matematinėmis ir statistinėmis priemonėmis **įvertinti spartos minimumus, maksimumus ir nuokrypius.**
   Gautus rezultatus apibendrinti.
   
7. Išskaidyti bendrą pateiktą srautą į dedamąsias, 
   nustatyti išgrynintų srautų tipus, 
   įvardinti ir išanalizuoti jų būdingas charakteristikas.
   
8. Papildomos užduotys:
   
   * **Naudojantis literatūra** parinkti **labiausiai atitinkantį teorinį matematinį srauto modelį**.
     Pasirinkimą nuosekliai pagrįsti ir paaiškinti pasirinkto srautą charakterizuojančio matematinio modelio kintamuosius ir fizikinę prasmę.
     
   * Susiejant gautus rezultatus su QoS rodikliais, suformuluoti bendras pateikto paketinio srauto **charakterizuojančias išvadas**.
     Apibūdinti srautą bei pateikti pavyzdžius, kur toks srautas gali būti sutinkamas.
     **Išvadose turi būti pateikti pagrįsti QoS užtikrinančių priemonių pasiūlymai.**

#### 4. Užduoties vykdymui naudotinos programinės priemonės

**Ethereal/Wireshark** (https://www.wireshark.org/), **tcpdump** (http://www.tcpdump.org/), **libpcap** (http://yuba.stanford.edu/~casado/pcap/section1.html), OS: **Linux**.

#### 5. Terminai, darbo eiga

8 pratybų užsiėmimai, iš kurių vienas – galutinis atsiskaitymas.
Kiekvieno užsiėmimo metu studentai pristato atliktą užduoties dalį
bei konsultuojasi su dėstytoju iškilusiais klausimais.
Paskutiniame užsiėmime studentas pateikia galutinę atlikto darbo ataskaitą.
